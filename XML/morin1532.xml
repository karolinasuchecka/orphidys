<?xml version="1.0" encoding="UTF-8"?>
        <?xml-model href="http://www.tei-c.org/release/xml/tei/custom/schema/relaxng/tei_all.rng"
        type="application/xml" schematypens="http://relaxng.org/ns/structure/1.0"?>
        <?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 
        schematypens="http://purl.oclc.org/dsdl/schematron"?>
        <TEI xmlns="http://www.tei-c.org/ns/1.0"><teiHeader>
        <fileDesc>
            <titleStmt>
                <title type="main">Le grand Olympe des histoires poétiques du prince de poésie Ovide Naso en sa Métamorphose, oeuvre authentique et de hault artifice, pleine de honneste récréation , traduyct de latin en françoys et imprimé nouvellement</title>
                <author>Ovide</author>
                <editor>Anonyme</editor>
            </titleStmt>
            <editionStmt>
                <edition>Cette édition électronique fait partie du projet de thèse intitulé « Analyse et édition d’un corpus littéraire 
                dans l’esprit des humanités numériques. Vers une édition comparative intermédiale innovante accompagnée d’une ressource pour le repérage intertextuel » 
                réalisé par Karolina Suchecka au sein du laboratoire ALITHILA à l’Université de Lille.</edition>
                <respStmt>
                    <name>Karolina Suchecka</name>
                    <resp>Chargé de l'édition</resp>
                </respStmt>
                <respStmt>
                    <name>Nathalie Gasiglia</name>
                    <resp>Co-tutrice de thèse</resp>
                </respStmt>
                <respStmt>
                    <name>Karl Zieger</name>
                    <resp>Co-tuteur de thèse</resp>
                </respStmt>
            </editionStmt>
            <publicationStmt>
                <publisher>Karolina Suchecka</publisher>
                <publisher>ALITHILA (Université Lille III)</publisher>
                <date when="2019"/>
                <availability status="restricted">
                    <licence target="http://creativecommons.org/licenses/by-nc-nd/3.0/fr/">
                        <p> Copyright © 2019 Université Charles-de-Gaulle Lille 3, agissant pour le projet de thèse 
                        « Analyse et édition d’un corpus littéraire dans l’esprit des humanités numériques. Vers une édition comparative intermédiale
                         innovante accompagnée d’une ressource pour le repérage intertextuel »</p>
                        <p> Cette ressource électronique protégée par le code de la propriété intellectuelle sur les bases de données (L341-1)
                         est mise à disposition de la communauté scientifique internationale par Karolina Suchecka, selon les termes de la licence Creative Commons :
                          « Attribution - Pas d’Utilisation Commerciale - Pas de Modification 3.0 France (CC BY-NC-ND 3.0 FR) ». </p>
                        <p> Attribution : afin de référencer la source, toute utilisation ou publication dérivée de cette ressource électroniques comportera 
                        le nom du projet et surtout l’adresse Internet de la ressource. </p>
                        <p> Pas d’Utilisation Commerciale : dans l’intérêt de la communauté scientifique, toute utilisation commerciale est interdite.</p>
                        <p> Pas de Modification : l’éditrice s’engage à améliorer et à corriger cette ressource électronique, notamment en intégrant toutes les 
                        contributions extérieures, la diffusion de versions modifiées de cette ressource n’est pas souhaitable.</p>
                    </licence>
                </availability>
                <idno>https://gallica.bnf.fr/ark:/12148/btv1b8600297j</idno>
            </publicationStmt>
            <sourceDesc>
                <bibl><author>Ovide</author> / <title>Le grand Olympe des histoires poétiques du prince de poésie Ovide Naso en sa Métamorphose, oeuvre authentique et de hault artifice, pleine de honneste récréation , traduyct de latin en françoys et imprimé nouvellement</title> / Lyon / R. Morin / 1532 / fs. 81r-83r, fs. 2r-3r.</bibl> 
                <biblFull>
                    <titleStmt>
                        <title>Le grand Olympe des histoires poétiques du prince de poésie Ovide Naso en sa Métamorphose, oeuvre authentique et de hault artifice, pleine de honneste récréation , traduyct de latin en françoys et imprimé nouvellement</title>
                    </titleStmt>
                    <publicationStmt>
                        <publisher>R. Morin</publisher>
                        <pubPlace>Lyon</pubPlace>
                        <date when="1532"/>
                    </publicationStmt>
                </biblFull>
                <genre>prose</genre>
                <structure>morin1532</structure>
            </sourceDesc>
        </fileDesc>
        <encodingDesc>
            <p>Nous utilisons la feuille de style Odette pour les premières transformations ODT/XML. Nous nettoyons et 
            enrichissons ensuite la structure avec des algorihtmes Python conçus au sein du projet. La structure des métadonnées a été établie en référence 
            à la manière dont le logiciel TEXTPAIR (The ARTFL Project) les extrait ensuite pour son traitement.</p>
        </encodingDesc>
        <profileDesc>
            <creation>
                <date when="1532">1532</date>
            </creation>
            <language>
                <language>oFR</language>
            </language>
            <textClass>
                <keywords>
                    <list>
                        <item>traduction</item>
                    </list>
                </keywords>
            </textClass>
        </profileDesc>
    </teiHeader><text><front><titlePage>
            <docAuthor>Ovide</docAuthor>
            <docTitle>
              <titlePart type="main">Le grand Olympe des histoires poétiques du prince de poésie Ovide Naso en sa Métamorphose, oeuvre authentique et de hault artifice, pleine de honneste récréation , traduyct de latin en françoys et imprimé nouvellement</titlePart>
            </docTitle>
          </titlePage></front>
    <body>
      <div>
        <head>Le dixiesme livre du grant Olympe des histoires Poetiques</head>
        <div>
          <head>Le mariage de Orpheus avec Eurydice lequel en chantant la tira des enfers</head>
          <p><pb n="81r"/>Aux nopces de Iphis et Ianthe, Le dieux Hymen fut assis avecques plusieurs autres dieux et deesses. Et quant Hymen se partit, par l’air s’en volla grant erre en Cyconie, ou semons estoit de par Orpheus qui devoit espouser Eurydice. A ces nopces vint sans bon heur apporter et y donna signe de douleur advenir, et de male fortune comme je vous diray. Au printemps s’en alloit l’espouse nouvelle esbatant ung jour nudz pieds en ung pre plain d’herbes verdoyans et illec ung pasteur bel et gaillart nommé Aristeus veit la belle, laquelle il requist tantost de son amour. Mais icelle a luy ne se voulut accorder ne habandonner pour priere ne requeste qui luy sceust faire. Car trop et de bon cueur aymoit son nouvel espoux Orpheus <pb n="81v"/>ains pour pour de luy eschapper se mist a la fuyte et celluy la suyvit, mais ainsi que la belle Eurydice fuyoit elle marcha dessus ung serpent venimeux qui la mordit environ le talon dont elle mourut. Quant Orpheus sceut que par soubdaine deffortune avoit perdu sa femme et espouse, il se complaignit et se doulousa tant que trop long et trop ennuiable seroit a le racompter. Et quant par le monde l’eust longuement plouree en enfer voulut descendre et aller veoir s’il pourroir ravoir et recouvrer s’amye et se a ce pourroit mouvoir les infernaulx. Il renoit sa harpe entre ses bras et en touchoit les cordes : et de la bouche se print à chanter telle chanson.</p>
        </div>
        <div>
          <head>La chanson de Orpheus aux enfers</head>
          <l>Dieulx infernaulx en tenebres regnans</l>
          <l>En la chartre plaine d’obscurité</l>
          <l>Où vous estes tout le monde tenans</l>
          <l>À ce submise est toute humanité</l>
          <l>Pour essaier vostre gouvernement</l>
          <l>Pas en ce lieu ne me suis transporté</l>
          <l>Eurydice demande seulement.</l>
          <l>Quand le serpent tellement la blessa</l>
          <l>Qu’elle mourut et vint avecques vous</l>
          <l>Si asprement mon cueur se courroucea</l>
          <l>Que j’en souffry plus que mortel courroux.</l>
          <l>Ma femme estoit, j’estoie son espoux</l>
          <l>Je viens icy succumbé de tourment</l>
          <l>Pour vous offrir une requeste à tous</l>
          <l>Eurydice demande seulement.</l>
          <l>Jadis Pluto Proserpine ravit</l>
          <l>Par feu d’amours, et ceans la bouta</l>
          <l>Mais toutesfois quant voz tormens y vit</l>
          <l>Point esbahy ne suis s’elle doubta,</l>
          <l>Et je suis seur que ceste grande doubte a</l>
          <l><pb n="82r"/>Mon espouse, si vous pry doulcement</l>
          <l>Escoutez moy, se onc homme on escouta,</l>
          <l>Eurydice demande seulement.</l>
          <l>Quant maintenant vous me la baillerez</l>
          <l>Pour demener avec moy train d’amours</l>
          <l>Rien n’y perdrez puis que vous la raurez</l>
          <l>Finablement, mais qu’elle ait faict son cours</l>
          <l>Car tous humains en la fin de leurs jours</l>
          <l>Viennent ceans à vostre jugement.</l>
          <l>Mais je vous pry que me donnez secours,</l>
          <l>Eurydice demande seulement.</l>
          <p>Orpheus devant l’infernal manoir, si doulcement chanta que pour la melodieuseté du son de sa voix ensemble de sa harpe, les ames tristes qui la estoient en oublierent leurs peines. Tantalus en oublia sa soif, Ixion qui pres de luy estoit en laissa la roe reposer. Sisyphus mist ius la roche qui le travailloit. Et Ticyus laissa à donner aux voultours son gisier à rongier, et les Belidiennes laissans la fontaine à espuiser mirent ius leurs cribles. Et se veritable est la renommee qui ce me faict à croire et entendre, les Eumenidiennes qui oyoient la doulceur de la harpe ploroient de Orpheus, ce que oncques paravant n’estoit advenu ne peu advenir. La royne Proserpine ne se povoit abstenir de larmoyer ; le roy d’enfer ne pouvoit par nulle maniere escondire à Orpheus chose qu’ilz luy demandast. Si fut Eurydice appellee qui estoit en la valee umbreuse avec celles qui venues y estoient nouvellement. Lors apparut Euridice laquelle alloit clochant par la playe qu’elle avoit receu ou pied par le serpent. Moult fut Orpheus joyeulx quant venir la vit. Elle luy fut rendue par tel convenant que il ne se retornast ne regardast derriere luy jusques à ce qu’elle fust totalement hors de tormens infernaulx et qu’il allast devant et elle le suyvroit derriere ou autrement jamais n’en ystroit. Lors par ung sentier moult roide et estroit et plain de tenebreuse obscurité et forvoyable chemin l’ung devant, <pb n="82v"/>et l’autre apres se mirent en la voye Orpheus et s’amye. Tant cheminerent que jà estoient pres tout dehors de pourpris infernal, quant Orpheus qui d’amour estoit espris desirant de veoir s’amye et doubtant qu’elle ne le suyvist se retourna pour elle regarder. Et incontinent elle s’esvanouyst de ses yeulx et s’en retourna en enfer. Orpheus tendit ses mains qui retenir la cuida, mais riens ne print fors vent. Et insi se partit Eurydice de son amy et mourut de seconde mort, mais de luy ne se peut plaindre, fors de trop aymer. Le dernier salul luy rendit que à peine l’entendit Orpheus. Forment se plaignoit de la seconde mort se s’amye, et voulut retourner pour trouver la mort, mais la porte trouva fermee. Et le portier qui la gardoit luy retarda son chemin et si luy dist que jamais recouvrer ne la pourroit. Quant Orpheus vit que plus entrer n’y pourroit, sur la rive du fleuve infernal fut sept jours plourant pour la seconde mort de s’amye et pour la perte d’icelle, sans manger et sans boyre vivoit luy sostenant de son dueil. Moult tenoit les dieux d’enfer mauvais et felons qui s’amye ainsi detenoient. Puis s’en retourna Orpheus et trois ans se tint sans femme et sans chamberiere, fuyant toute amour femenine, et mettant toutes choses en refus et en desdaing. Ce non obstant, plusieurs damoiselles l’aymerent qui en luy peu d’amour conquirent. Car jouyr n’en peurent. Il ne les daignoit ouyr dont moult de luy se plaignoient.</p>
        </div>
        <div>
          <head>La deploration du Poete Orpheus pour avoir perdue s’amye</head>
          <p>Dessus ung terte en ung champ plain d’herbe verdoyant ou point d’umbre n’avoit s’assist Orpheus puis print sa harpe de laquelle il fist les cordes resonner par grande armonie. Lors vindrent environ luy pour le umbroier arbres de diverses manieres qui pourprindrent la place quant la doulceur ouyrent du melodieux son. A cest <pb n="83r"/>assemblement vindrent arbres portans fruitz de diverses sortes come amandiers, lauries, nesfliers, corneilliers, et meuries, chesnes, fresnes, esrables, peschiers, genestries, cerisies, pruniers et aultres arbres perdurables de verdeur. Si y vindrent figuiers : sapins et les arbres qui le basme portent. Encore y vindrent oliviers, aubespins et plusieurs aultres arbres portant noix. Le palme et le pin y furent. Cybelle y amena Athys qui fut mué en pin et vint aussi avec luy le cyprès qui jadis avoit esté enfant et nouvellement estoit mué en ung arbre, moult l’aymoit Phebus tandis qu’il estoit vif.</p>
          <p>Entour le dessusdit poete Orpheus s’assemblerent moult grant tourbe et multitude d’arbres. Il se seoit ou millieu de la plaine come dit est ou plusieurs bestes sauvaiges et oyseaulx de divers plumages se assemblerent ou il attrempoit et accordoit les cordes da sa harpe dont il sourdoit delectable son.</p>
        </div>
      </div>
      <div>
        <head>Le onziesme livre du grant Olympe des histoires Poetiques</head>
        <p><pb n="2r"/>Pendant que le poete de Thrace Orpheus par le doux chant de son harpe armonieuse delectoit les arbres, les bestes et les pierres, vecy venir en grand multitude les femmes de Thrace qui faisoient les bacchanalles, et quant eurent commencé à veoir Orpheus, une d’elles toute eschevellee va dire : « Vecy le despriseur des femmes ». Et en ce disant lança ung dart, mais pas ne le bleça car le dart fut retenu par le son, l’autre luy rua en lieu de dart une grande pierre. Mais par la doulce melodie du chant cheut celle pierre devant les piedz Orpheus ainsi come pour se humilier et mercy prier. Adonc doubla la forcenerie des faulces femmes plaines de ire, quant elles virent les pierres ressortir par la doulceur de son instrument. Lors firent entre elles crieries et noises et sonnerent buccines pour amortir et amoindrir le son de la melodie de son harpe, affin que riens ne le ouyst, qui s’en peust esmouvoir tant que on ne eust peu ouyr tonner. <pb n="2v"/>Puis luy getterent espessement pierres qui premieres du sang du Poete rougirent, car de riens ne le deporterent puis que le doulx chant de sa harpe plus ne ouyrent, ains luy firent du pis qu’elles peurent, si comme celles qui le hayoient mortellement, et qui avoient les cueurs plains d’ire et d’enuie. Oyseaulx, serpens, et saulvaigine laisserent Orpheus seul qui nagueres environ luy avoit attraict et assemblé. Celles qui grever le vouloient le rassaillirent et abbatirent. Et sans mercy les desvoyees retournerent legierement vers le Poete qui tendoit les bras en criant mercy se aulcun fust qui le ouyst, mais pour rien qu’il dist il ne pouvoir esmouvoir les folles à ce que pitié ne mercy eussent de luy, ains le meuldrirent et tuerent à leur grand reproche. Haa dieu par celle vouche ouye, des pierres entendue, des cueurs des bestes yssit l’ame du corps. Pour luy pleurerent les Nymphes qui le congoissoient. Aussi oyseaux desplumez de leurs plumes, et les arbres de leurs feuilles firent signe de dueil pour l’amour du poete. Et les fleuves s’en douloient, et tant pleurerent qu’ilz en tarirent et seicherent en plusieurs lieux. Ses membres furent en divers lieux espars. Hebrus le fleuve de Thrace receut sa teste et sa langue, qui gectoit ung pleurant plainct, et la mer donnoit la murmure en elle plaignant d’icelle injure, les rivieres du fleuve resonnerent par leurs respons. Le chief et la lire floterent tant qu’en parfonde mer parvindrent. Dessus l’herbe yssit de la riviere une merveilleuse serpente, qui trouva le chief du divin poete gisant à la rive. Si s’assist dessus la gueulle bee et manger le cuyda, mais Phebus sans demeurance voulut le chief de son filz rescourre. Et ainsi que la serpente le voulut devorer, Phebus la mua en dure pierre de telle forme et de telle laideur comme par devant la muance estoit. L’ame de Orpheus descendit en Enfer sans demeurance où il vit la vallee tenebreuse et les regnes que paravant avoit veuz. Bien recongneut les dieux et la piteuse compaignie qui la estoit, et si y trouva son espouse qu’il avoit <pb n="3r"/>desiree longuement, si l’embrassa amiablement, et la regarda seur et sans doubte de condition griefve.</p>
      </div>
    </body>
  
</text></TEI>
