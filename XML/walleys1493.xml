<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">La Bible des poëtes</title>
                <title type="sub">Métamorphose [d’Ovide moralisée par Thomas Walleys et traduite par
                    Colard Mansion]</title>
                <author>Thomas Walleys</author>
                <editor>Colard Mansion</editor>
            </titleStmt>
            <editionStmt>
                <edition>Cette édition électronique fait partie du projet de thèse intitulé
                    « Analyse et édition d’un corpus littéraire dans l’esprit des humanités
                    numériques. Vers une édition comparative intermédiale innovante accompagnée
                    d’une ressource pour le repérage intertextuel » réalisé par Karolina Suchecka au
                    sein du laboratoire ALITHILA à l’Université de Lille.</edition>
                <respStmt>
                    <name>Karolina Suchecka</name>
                    <resp>Chargé de l’édition</resp>
                </respStmt>
                <respStmt>
                    <name>Nathalie Gasiglia</name>
                    <resp>Co-tutrice de thèse</resp>
                </respStmt>
                <respStmt>
                    <name>Karl Zieger</name>
                    <resp>Co-tuteur de thèse</resp>
                </respStmt>
            </editionStmt>
            <publicationStmt>
                <publisher>Karolina Suchecka</publisher>
                <publisher>ALITHILA (Université Lille III)</publisher>
                <date when="2019"/>
                <availability status="restricted">
                    <licence target="http://creativecommons.org/licenses/by-nc-nd/3.0/fr/">
                        <p> Copyright © 2019 Université Charles-de-Gaulle Lille 3, agissant pour le
                            projet de thèse « Analyse et édition d’un corpus littéraire dans
                            l’esprit des humanités numériques. Vers une édition comparative
                            intermédiale innovante accompagnée d’une ressource pour le repérage
                            intertextuel »</p>
                        <p> Cette ressource électronique protégée par le code de la propriété
                            intellectuelle sur les bases de données (L341-1) est mise à disposition
                            de la communauté scientifique internationale par Karolina Suchecka,
                            selon les termes de la licence Creative Commons : « Attribution - Pas
                            d’Utilisation Commerciale - Pas de Modification 3.0 France (CC BY-NC-ND
                            3.0 FR) ». </p>
                        <p> Attribution : afin de référencer la source, toute utilisation ou
                            publication dérivée de cette ressource électroniques comportera le nom
                            du projet et surtout l’adresse Internet de la ressource. </p>
                        <p> Pas d’Utilisation Commerciale : dans l’intérêt de la communauté
                            scientifique, toute utilisation commerciale est interdite.</p>
                        <p> Pas de Modification : l’éditrice s’engage à améliorer et à corriger
                            cette ressource électronique, notamment en intégrant toutes les
                            contributions extérieures, la diffusion de versions modifiées de cette
                            ressource n’est pas souhaitable.</p>
                    </licence>
                </availability>
                <idno>https://gallica.bnf.fr/ark:/12148/btv1b8626780d</idno>
            </publicationStmt>
            <sourceDesc>
                <bibl><author>Thomas Walleys</author> / <title> La Bible des poëtes, Métamorphose
                        [d’Ovide moralisée par Thomas Walleys et traduite par Colard
                        Mansion]</title> / Paris / Colard Mansion / 1493 / fs. 107v-109v,
                    fs. 119r-199v.</bibl>
                <biblFull>
                    <titleStmt>
                        <title> La Bible des poëtes, Métamorphose [d’Ovide moralisée par Thomas
                            Walleys et traduite par Colard Mansion]</title>
                    </titleStmt>
                    <publicationStmt>
                        <publisher>Colard Mansion</publisher>
                        <pubPlace>Paris</pubPlace>
                        <date when="1493"/>
                    </publicationStmt>
                </biblFull>
                <genre>poésie</genre>
                <structure>walleys1493</structure>
            </sourceDesc>
        </fileDesc>
        <encodingDesc>
            <p>Nous utilisons la feuille de style Odette pour les premières transformations ODT/XML.
                Nous nettoyons et enrichissons ensuite la structure avec des algorihtmes Python
                conçus au sein du projet. La structure des métadonnées a été établie en référence à
                la manière dont le logiciel TEXTPAIR (The ARTFL Project) les extrait ensuite pour
                son traitement.</p>
        </encodingDesc>
        <profileDesc>
            <creation>
                <date when="1493">1493</date>
            </creation>
            <language>
                <language>oFR</language>
            </language>
            <textClass>
                <keywords>
                    <list>
                        <item>traduction</item>
                    </list>
                </keywords>
            </textClass>
        </profileDesc>
    </teiHeader>
    <text>
        <front>
            <titlePage>
                <docAuthor>Thomas Walleys</docAuthor>
                <docTitle>
                    <titlePart type="main">La Bible des poëtes</titlePart>
                    <titlePart type="sub">Métamorphose [d’Ovide moralisée par Thomas Walleys et
                        traduite par Colard Mansion]</titlePart>
                </docTitle>
            </titlePage>
        </front>


        <body>
            <div>
                <head>Cy commence le diziesme livre de Ovide dont la premiere fable est de Orpheus
                    et de Erudice</head>
                <argument>
                    <p>Inde per immensum, etc.</p>
                </argument>
                <p><pb n="107va"/>Dessus avez oÿ comment Yphis devint ung beau jouvencel et comment
                        <pb n="107vb"/>il espousa Yentà s’amye. Le dieu Hymen fut assis avec
                    plusieurs autres dieux et deesses. Et quant Hymen se partit, par l’air s’en vola
                    grant erre en Lyconie / ou semons estoit de par Orpheus qui devoit espouser
                    Erudice. A ses nopces vint sans bon eur <pb n="108ra"/>aporter. Et y donna signe
                    de doleur avenir et de male fortune comme je sous diray.</p>
                <p>Ou printemps s’en alloit l’espouse nouvelle esbatant ung jour nuz piez en ung pré
                    plein d’herbes verdoians et<corr> illec</corr> ung pasteur bel et gaillart nommé
                    Aristeus vit la belle, laquelle il requist tantost de son amour. Mais icelle a
                    lui ne se voulut accorder ne habandonner pour priere ne pour requeste qu’il lui
                    sceust faire, car trop et de bon cueur aimoit son nouvel espoux Orpheus. Ains
                    pour de lui eschapper se mist a la fuytte, et cellui la <corr>suyvit.</corr>
                    Mais ainsi que la belle Eridice fuyoit elle marcha dessus ung serpent venimeux
                    qui la mordit environ le talon dont elle mourut.</p>
                <p>Quant Orpheus sceut que par soudaine meschance avoit perdu sa femme et espouse,
                    il se complaignit et se <corr>doulousa</corr> tant que trop long et trop
                    ennuiable seroit a le raconter. Et quant par le monde l’eust longuement plouré,
                    en enfer voulut descendre et aller voir s’il pourroit ravoir et recouvrer
                    s’amie, et se a ce pourroit mouvoir les infernaulx. Il tenoit la herpe entre ses
                    bras et en touchoit les cordes et de sa bouche se print a chanter telle
                    chançon :</p>
                <l>« Dieux infernaulx en tenebres regnans</l>
                <l>En la charte pleine d’obscurité</l>
                <l>Ou vous estes tout le monde tenans</l>
                <l>A ce <corr>submise</corr> est toute humanité,</l>
                <l><pb n="108ra"/>Pour essaier vostre crudelité</l>
                <l>Et regarder vostre gouvernement</l>
                <l>Pas en ce lieu ne me suis transporté,</l>
                <l>Erudice demande seulement.</l>
                <l>Quant le serpent tellement la blessa</l>
                <l>Qu’elle mourut et vint avecques vous,</l>
                <l>Si asprement mon cueur se courroussa</l>
                <l>Que j’en souffry plus que mortel courroux.</l>
                <l>Ma femme estoit, j’estoie son espoux.</l>
                <l>Je viens icy succumbé de tourment</l>
                <l>Pour vous faire une requeste a tous,</l>
                <l>Erudice demande seulement.</l>
                <l>Jadis Pluto Proserpine ravit</l>
                <l>Par feu d’amours et <corr>ceans la bouta.</corr></l>
                <l>Mais toutesfois quant voz <corr>tourmens</corr> el vit,</l>
                <l>Point esbahi ne suis s’elle doubta.</l>
                <l>Et je suis seur que ceste grant doubte a</l>
                <l>Mon espouse. Si vous pry doulcement</l>
                <l>Escoutez moy se onc homme on escouta,</l>
                <l>Erudice demande seulement.</l>
                <l>Quant maintenant vous me la baillerez,</l>
                <l>Pour demener avec moy train d’amours,</l>
                <l>Riens n’y perdrez puis que vous la raurez</l>
                <l>Finablement, mais qu’elle ait fait son cours.</l>
                <l><corr>Car</corr> tous humains en la fin de leurs jours</l>
                <l>Viennent <corr>ceans</corr> a vostre jugement.</l>
                <l>Mais je vous pry que me donnez secours,</l>
                <l>Erudice demande seulement »</l>
                <p><hi rend="b">A</hi>insi, comme vous avez oÿ, dit Orpheus son lay devant
                    l’infernal manoir, si doulcement que pour la melodieuseté du son de sa voix
                    ensemble de sa herpe, les ames tristes qui la estoient en oublierent leurs
                    peines. Tantalus oublia la soif, Yxion qui <corr>delez</corr> lui estoit en
                        <corr>laissa la roue reposer</corr>. Sisifus mist <corr>jus</corr> la roche
                    qui le travailloit. Et Ticius laissa a donner aux voultours son gisier à
                    rongier : et les Belidiennes sans la fontaine espuiser, mirent jus leurs seaulx
                    et leurs tamis. Et se veritable est la renommee qui ce me fait acroire et
                    entendre. Les Eumenidiennes qui oyoient la doulceur de la herpe pluroient de
                    Orpheus, <pb n="108va"/>ce que oncques paravant n’estoit <corr>avenu</corr> ne
                    peut avenir. La royne Proserpine ne se pouoit abstenir de lermoyer et le roy
                    d’enfer ne pouoit par nulle maniere escondire a Orpheus chose qu’il lui
                    demandast. Si fut Erudice appellee qui estoit en la valee umbreuse avec celles
                    qui venues y estoient nouvellement.</p>
                <p>Lors apparut Erudice laquelle alloit clochant par la playe qu’elle avoit receu ou
                    pié du serpent. <corr>Moult</corr> fut Orpheus joieux quant venir la vit. Elle
                    lui fut rendue par tel convenant que sans à jamais la pouvoir recouvrer il ne se
                    retournast ne regardast derriere luy, jusques à ce qu’elle fust totalement hors
                    des tourmens infernaulx, et qu’il allast devant et elle le suivroit derriere, ou
                    autrement jamais <corr>n’en ysteroit</corr>. Lors par ung sentier moult roide et
                    estroit et plein de tenebreuse obscurité, et moult <corr>forvoiable</corr>
                    chemin l’un devant et l’autre aprés se mirent en la voye Orpheus et s’amye. Tant
                    cheminerent que ja estoient pres tout de hors du pourpris infernal, quant
                    Orpheus, qui d’amour estoit espris, desirant de veoir s’amie et doubtant qu’elle
                    ne le suyvist se retourna pour elle regarder. Et incontinent elle s’esvanoÿst de
                    ses yeulx et s’en retourna en enfer. Orpheus tendit ses mains qui retenir la
                    cuida. Mais riens ne print fors vent et ainsi se partit Erudice de son amy et
                    mourut de seconde mort. Mais de lui ne se peut plaindre, fors de trop aimer. Le
                    dernier salut luy rendit que a peines l’entendit Orpheus. Forment se plaignoit
                    de la seconde mort de s’amie et voulut retourner pour trouver la mort mais la
                    porte trouva fermee. Et le portier qui la gardoit lui retarda son chemin et si
                    lui dist que jamais recouvrer ne la pourroit.</p>
                <p>Quant Orpheus vit que plus entrer ne pourroit, sur la rive du fleuve infernal fut
                    sept jours plourant pour la seconde mort de s’amie et pour la perte d’icelle.
                    Sans menger et sans boire vivoit luy soustenant de son dueil. Moult tenoit les
                    dieux d’enfer mauvais et felons qui <pb n="108vb"/>s’amie ainsi lui detenoient.
                    Puis s’en retourna Orpheus et trois ans se tint sans femme et sans meschine,
                    fuyant tout amour femenine et mettant toutes choses en refus et en desdaing.</p>
                <p>Or ne scay la cause pour quoy, ou pour ce qu’il l’avoit prins à Erudice, ou pour
                    ce que tant lui en <corr>estoit </corr>mesavenu, mais toutes femmes avoit en
                    haine, reffus et desdaing. Ce nonobstant plusieurs damoiselles l’aymerent qui en
                    lui pou conquirent Car jouÿr n’en peurent. Il ne les daignoit oÿr dont moult de
                    lui se plaignoient. Orpheus fut cellui qui premier aprint ceulx de Trace a eulx
                    retraire d’amour femenine : et faire leur deduit avec jeunes damoiseaulx, dont
                    ceulx de Trace en sont encores tous entachiez.</p>
            </div>
            <div>
                <head>Sens hystorial</head>
                <p>Par ceste hystoire peut estre ceste fable veritabl, <corr>si</corr> comme le
                    livre raconte. Orpheus print son amie Erudice a espouse. Laquelle mourut en
                    fiançailles par la morsure d’ung serpent <corr>dont</corr> tel dueil eut pour sa
                    mort que oncques puis n’eut de femme cure, et qu’il en fouyt tout femenine amour
                    Mais pour son dueil reconforter il se voulut deporter avec les jouvenceaulx
                    masles, desquelz en lieu de femmes il <corr>usoit</corr>. S’y en perdit depuis
                    et l’ame et le corps : si comme vous orrez cy epres en l’ystoire
                        <corr>dieu</corr> devant.</p>
                <p>Trop est oultre mesure cruel et contre nature ce vice, pour quoy il le fait
                    mauvais maintenir.</p>
            </div>
            <div>
                <head>Autre exposicion morale a la fable dessusdicte</head>
                <p><hi rend="b">P</hi>ar Orpheus povons entendre droitement raisonnable entendement
                    Et par sa femme Erudice l’ame qui par mariage divin font en l’umain lignaige
                    ensenble joinctes par le pasteur qui la prie prenons la vertu de bien vivre. Par
                    la contree de Trace povons entendre virtuosité Mais quant la sensualité
                    s’eslonge de l’entendement raisonnable, adonc va l’ame <pb n="109ra"/>courant
                    par l’erbe verte à piez nuz. C’est a dire par les malices de ce monde et delices
                    terriennes, dont il s’abuse folement. Et encores qui pis est quant il y met son
                    contentement.</p>
                <p>Lors vient le serpent qui le treuve nud et descouvert de toute vertu. Si le mort
                    et aguillonne de la pointure mortelle par laquelle il le convient descendre en
                    enfer ou quel enfer selon ce que l’expose macrobe sourdent cinq fleuves lais
                    hideux et horribles. Dont le premier fleuve est oubliance, car celluy qui a la
                    consciene perverse et inique met toutes vertus en nonchaloir et lui semblent de
                    vices estre verus desquelz nostre sauveur dist de vobis qui dictis malum esse
                    bonum et bonum esse malum.</p>
                <p>Maudis soient ceulx qui <corr>dient</corr> bien estre mal et mal estre bien. Le
                    second fleuve est nommé Stix le venimeux qui est si tresmauvais et si
                    tresabhominable qui met l’ame en si grant haine contre son prochain et mesmes
                    contre toute creature qu’il se tourmente le cueur et les membres oultre la mort.
                    Le tiers fleuve est de tristesse qui la povre ame font et noie ou parfont de ses
                        <corr>undes</corr> et telement qu’elle lui tost et oste toute joie mortele
                    et divine.</p>
                <p>Puis court le quart fleuve nommé desesperance qui est de tele propriete qu’il
                    fait tout ame tant doloureuse qu’elle la noie en pleurs et en lermes. Et le
                    quint et derrenier fleuve à <corr>nonrage</corr> qui est plain d’ordure
                    d’angoisse et de male adventure qu’il souffle et voute dedens la povre ame
                    l’ardeur de ire et de convoitise. Ainsi donc l’ame qui est abeuvree de ses cinq
                    fleuves infernales est bien tourmentee et a toute perdicion livree.</p>
            </div>
            <div>
                <head>Autre exposicion par alegorie a la dicte fable</head>
                <p><hi rend="b">P</hi>ar Tantalus qui devant soy a la pomme et l’eaue devant lui et
                    si meurt de soit et de fain povons entendre ceulx qui sont plain de ardante
                    convoitise et toutesfois ilz ont tant de biens <pb n="109rb"/>de ce monde que
                    jusques au regorger et si ne s’en osent aiser ne faire aucun bien ainsé penent
                    et travaillent d’en plus amasser et acquerre.</p>
                <p>Par Iziphus qui la pesante pierre contre mont porte a son col et puis la
                    trebusche du hault en bas povons entendre cure socieuse qui tourmente les tirans
                    et seigneurs de cestui monde por honneur mondain acquerre. Plusieurs en sont au
                    jourduy qui ne tendent ne beent a autre chose fors aux honneurs mondains et
                    transitoires avenir. Et quant ilz sont montez si hault qu’il semble au menu
                    peuple qu’il ataignent jusques au ciel tantost ilz cheent et trebuschent de
                    hault en bas les uns par mort subite, les autres par l’espee et par autre
                    vilaine et deshonneste mort et ainsi les honneurs vaines qu’ilz ont tant et a si
                    grant travail quises delassent en leur grant vitupere et honte en ung
                    moment.</p>
                <p>Par les tournoiemens que fait Ixion en la roue infernal povons noter ceulx qui a
                    maniere de roue vont de vice en autre et de peché en peché sans eulx arester en
                    aucune vertu ains se laissent couleur et aller selon ce que fortune les conduist
                    et maine sans tenir voie ne sentier ou prudence ait lieu. Laquele vie leur est
                    pire de mort.</p>
                <p>Par les voultours qui rongent de Ticius le gisier sans cesser pouvons noter et
                    entendre le remors de conscience qui tusjours aguillone et mort jusques a la
                    mort, somme a faire couvres desquelles conscience ne le puisse reprendre ou
                    redarguer.</p>
                <p>L’estuiver de conscience donne tant d’angoisse et de solicitude au cueur du
                    pecheur et lui fait tant de tourmens qu’il ne peut aucunement prendre repos.
                    Certes il fait mal de avoir en son cueur tel peché qui ainsi ronge et mort la
                    conscience qu’elle ne peut avoir ne prendre aucun repos.</p>
                <p>Mieulx vault delaisser le vice et se prendre a vertu qui donne honneur et
                    repos.</p>
                <p>Par les Belidiennes qui incessamment cuident et se penent d’emplir les tonneaux
                    sans fons notent et signifient les gloutons qui jor <pb n="109va"/>et nuit ne
                    cessent d’engloutir vins et viandes delicatives et exquises, de gourmander
                    incessamment les substances des indigens cuidans remplir et saouler leurs
                    ventres desquelz ilz font leurs dieux. Et touteffois le lendemain ou pou apres
                    ilz sont aussi familleux que devant et leur convient recommencer. Certes chascun
                    homme raisonnable et d’entendement ne se deveroit gaires travailler de querir
                    choses exquises et de grant pris qui ainsi se perdent et en si peu d’heure sont
                    passees et consumees et dont hont. Vitupere et peché et mesmes damnacion
                    eternelle s’en ensuivent. Et souvent dont l’omme avance sa mort et abrege sa
                    vie.</p>
            </div>
            <div>
                <head>Du contenement du poete Orpheus depuis qu’il eut s’amie perdue</head>
                <p>Dessus aves oÿ de la mort de Eurydice que le serpent mordit ou talon. Laquelle
                    descendit en enfer puis comment elle fut rendue a son espoux et par quelles
                    convenances et par quoy il la perdit et comment depuis il trouva la porte
                    infernale close et aussi comment et pour l’amour d’elle fouit et enlaidit toute
                    amour femenine et se print a la masculine.</p>
                <p>Or oyez comment il se contint depuis que d’enfer fut revenu. Dessus ung tertre en
                    ung champ plain d’erbe verdoiant ou point d’ombre n’avoit s’assist Orpheus puis
                    print sa herpe de laquelle il fist les cordes raisonner par son atouchement.
                    Lors vindrent environ lui pour le umbroier arbres de diverses manieres qui
                    pourprindrent la place quant la doulceur oirent du melodieux son. A cest
                    assemblement vindrent arbres portans fruis de diverses sortes comme amandiers,
                    lauriers, neffliers, cipres, corneilliers et mouriers, chesnes, fresnes,
                    esrables, peschiers, genestriers, cerisiers, <pb n="109vb"/>pruniers, et autres
                    arbres pardurables de verdeur.</p>
                <p>Si y vindrent figuiers, sapin et les arbres qui le basme portent. Encore y
                    vindrent oliviers, aubespins et plusieurs autres arbres portant noix. Le palme
                    et le pin y furent. Cybelle y amena Athin qui fut mue en pin et vint aussi avec
                    lui le Cipres qui jadis avoit estre enfant et nouvellement estoit mué en un
                    arbre. Moult l’amoit Phebus tandis qu’il estoit vif.</p>
                <p><pb n="182ra"/><hi rend="b">E</hi>ntour le dessus dit poete Orpheus
                    s’assemblerent moult grant tourbe et multitude d’arbres. Il se seoit au millieu
                    de la plaine comme dit est ou plusieurs bestes sauvaiges et oyseaulx de divers
                    plumaiges se assemblerent ou il attrempoit et accordoit les cordes de sa harpe
                    dont il sourdoit delectable son.</p>
                <p>Et quant ses cordes eut accordees a son plaisir, en son chant print a recorder
                    les amours des grans dieux des cieulx qui jadis amerent les jouvenceaulx.</p>
            </div>
            <div>
                <head>Cy commence le onziesme livre d’Ovide qui au premier traicte de la mort
                    d’Orpheus</head>
                <argument>
                    <p>
                        <hi rend="i">Larmine dum tali silvas.</hi>
                    </p>
                </argument>
                <p><pb n="119rb"/>Au livre precedent avez ouy comment Orpheus par son chat attrait
                    arbres et bestes sauvaigels en la montaigne ou il seoit tant estoit de chant de
                    la harpe agreable que mesmes les roches le suivoient. Le temps pendant <pb
                        n="119va"/>vindrent les dames de Ciconie plaines de raigne qui toutes a ung
                    coup lui coururent sus pour ce qui par son chant attraioit les hommes a sa
                    doctrine et a haulte voix crierent disans l’une a l’autre : « Or voyez nostre
                    adversaire le mauvais traitre qui les homes et les jouvenceaulx attrait a lui et
                    si accuse nous et nos compaignes et desprise et les tient pour viles. Toutes
                    sommes deshonnourees et confondues ? Se longuement le souffrons envie et jamais
                    ne serons prisees. » Adonc lui lanca l’une ung dart, mais pas ne le blesça.
                    Celui recula la hante que par son doulx son fut faillie. L’autre lui rua en lieu
                    de dart une grande roche. Mais par la doulce melodie du chant cheit celle roche
                    devant les piez d’Orpheus ainsi comme pour humilier et mercy prier. Adont doubla
                    la forsennerie et desverie des faulses femmes plaines de yre. Quant elles
                    veirent les roches ressortir par la doulceur de son instrument, lors firent
                    entr’elles crieries et noises et sonnerent bussines pour amortir et amoindir le
                    son de la melodie de la harpe. Affin que riens ne le oyst qui s’en peust
                    esmouvoir tant que on ne eust peu oyr tonner. Puis lui getterent espessement
                    roches qui premiers du sang du poete rongierent, car de rien ne le deporterent
                    puis que le doulx chant de la harpe plus ne ouyrent. Ains lui firent de pis
                    qu’elles peurent, si comme celles qui le hayoient mortellement et qui avoient
                    les cueurs plains d’ire et d’envie. Oyseaulx, serpens et sauvagine laisserent
                    Orpheus seul qui naguaires environ lui avoit attrait et assemblé. Celles qui
                    grever le vouloient le rassaillirent et abbatirent. Et sans merci les desvoieez
                    retournerent legierement vers le poete qui tendoit les bras en priant merci se
                    aucun fust qui le ouyst. Mais pour riens qu’il deist, il ne pouvoit esmouvoir
                    les folles ad ce que pitie ne merci eussent de lui. Ains le meurdirent et
                    tuerent a leur grant reproche. Ha a dieu par celle saincte bouche qui souloit
                    par son doulx chant les tourbes enchante lui yssit l’ame du corps. Pour lui
                    plourerent les nymphes qui les congnoissoient, et les <pb n="119vb"/>arbres
                    ainsi comme les oyseaulx desplument leurs plumez et les arbres de leurs
                    feuilles. Ainsi fut le poete martire pareillement come le cerf entre les chiens
                    ou l’ung tire et l’autre mort. Ainsi le descirerent celles de bastons et de
                    roches dures affin que dars ne leur faillissent pour mieulx leur forcennerie
                    paistre. Pres d’illec avoit ung champ ou beufz aroient et laboureurs cultivoient
                    pensans y espandre semence pour en attendre fruit. Coururent les folles
                    enragement et les laboureurs qui les virent esmouvoir contre eulx s’enfuyrent
                    paoureusement et laisserent leurs labouraiges et s’esparpillerent partout et des
                    desvees pillerent le froument tout a leur voulenté. L’une saisit la coutre,
                    l’autre la roe et l’autre l’aixeul et tout ce qu’elle ne peuvent trouver
                    ravirent les oyseaulx.</p>
                <p>La sauvagine et les dures roches firent signe de dueil pour l’amour du poete. Et
                    les fleuves s’en douloient et tant plouroient qu’il en tarirent et secherent en
                    plusieurs lieux. Ses membres furent en divers lieux espars. Hebre, la fleuve,
                    receut sa teste et la langue qui gettoit ung plourant plain et la mer donnoit la
                    murmure en lui plaignant d’icelle injure, les rivieres du fleuve raisonnerent
                    par leurs respons. Le chief et la lire floterent tant qu’en parfonde mer
                    parvindrent.</p>
                <p>Dessus l’herbe yssit de la riviere une merveilleuse serpente qui trouva le chief
                    du divin poete gisant a la riviere. Si s’assist dessus la gueule bayé et menger
                    le cuida. Mais Phebus sans demourence voulut le chief de son vilz rescourre et
                    ainsi que la serpente la voulut devorer, Phebus la mue en dure pierre de telle
                    forme et de telle laideur, comme par devant sa muance estoit.</p>
                <p>L’ame de Orpheus descendit en enfer sans demourance ou il vit la valee tenebreuse
                    et les regnes que paravant avoit veuz. Bien recongneut les dieux et la piteuse
                    compaignie qui la estoit et si y trouve son espouse qu’il avoit desiree
                    longuement. Si l’embraça amiablement et la regarda asseur et sans doubte de
                    condition griefve.</p>
            </div>
        </body>

    </text>
</TEI>
